<html>
 <head>
  <title> Xiaomi </title>
  <link rel="stylesheet" href="style.css">
 </head>
 <body>
 <a href="index.html">  Головна </a>
 <p align="CENTER"> <img src="https://kokos.com.ua/content/images/15/xiaomi-mi-107464-86703940960261.jpg" width="240"> </p>
 			 
 			  <h2 class="title" align="CENTER"> Загальні відомості </h2> 
 				  <p class="text"> <i> Xiaomi (англ. Xiaomi Corporation, [ɕjǎu.mì], англ. вимова: /ɕjǎu.mì/, буквально «чумиза», кит. 小米科技, пін. Xiǎomĭ Kējì, «сяомі́ кецзі», кит. 小米集團 «Група Сяомі») — китайська компанія, заснована Лей Цзюнем у 2010 році[5]. Спеціалізується на виробництві електронної техніки, в першу чергу смартфонів та інших «розумних пристроїв». У 3-му кварталі 2014 року Xiaomi, за даними дослідника ринку IHS iSuppli, вперше у своїй історії вийшла на третє місце в світі з продажу смартфонів (після Samsung і Apple).[6] Назва, відповідно до українського правопису, записується символами піньїнь — Xiaomi (без знаків тонів). Транскрипція назви — Сяомі́, або Шяомі[7] (小米, «чумиза»).
</i> </p>

  <h3 class="title" align="CENTER"> Історія </h3>
    <p class="text"> <i> Перша зустріч засновників Xiaomi відбулася 14 січня 2010 року. Офіційною датою заснування корпорації вважається 6 квітня 2010 року.[8] 16 серпня 2010 року Xiaomi офіційно запустила першу MIUI-прошивку, що базується на ОС Android. Перший смартфон Mi1 був анонсований у серпні 2011 року. Він постачався із вбудованою прошивкою MIUI, заснованою на Android, яка суміщає фірмові стилі Samsung TouchWiz та Apple iOS. Також існувала версія пристрою з чистим Android. У серпні 2012 року Xiaomi анонсувала смартфон Mi2. В ньому був процесор Qualcomm Snapdragon S4 Pro APQ8064, 1.5 GHz чотирьохядерний чип Krait з 2 ГБ ОЗП і графічний процесор Adreno 320. З 2010 до 2012 компанія не заробляла грошей на смартфонах, продаючи їх практично за собівартістю[9]. 24 вересня 2013 компанія оголосила про продаж понад 10 мільйонів пристроїв Mi2 протягом 11 місяців. Деякі пристрої Xiaomi виробляються на заводах Foxconn, де виробляються Apple iPhone та iPad. 5 вересня 2013 р. головний виконавчий директор Лей Цзюнь оголосив про плани запуску 3D-телевізора під управлінням ОС Android із діагоналлю 47 дюймів, який збиратиметься на заводі корпорації Wistron на Тайвані. Також у вересні 2013 Xiaomi анонсувала смартфон Mi3 на процесорі Snapdragon 800 (MSM8974AB) і версію на чипсеті NVIDIA's Tegra 4. 25 вересня 2013 Xiaomi оголосила про плани відкриття першого флагманського магазина в Пекіні. У жовтні 2013 Xiaomi стала п'ятим мобільним брендом у Китаї. Символ Xiaomi — заєць у шапці-вуханці із червоною зірочкою і з червоною піонерською хустиною на шиї. В 2014 році Xiaomi вперше повідомила про міжнародну експансію у зв'язку з відкриттям першого магазину у Сінгапурі. У найближчих планах компанії — вихід на ринки Малайзії та Індії. 17 березня 2014 був анонсований RedMi Note (також відомий як HongMi Note). RedMi Note оснащений 5,5-дюймовим HD IPS дисплеєм з технологією OGS і восьмиядерним процесором від MediaTek. У квітні 2014 компанією було оголошено про початок експансії на міжнародні ринки 10 країн. Відповідальним за це був призначений один із колишніх співробітників Google Хьюго Барра. У листопаді 2014 глава Xiaomi заявив про план стати компанією № 1 на ринку смартфонів.</i> </p>
 
  <h3 class="title" align="CENTER"> Діяльність </h3> 
	   <p class="text"> <i>2010 Діяльність компанії розпочалася із розробки Android-прошивки MIUI. 2011 2011 був випущений свій власний телефон — перший пристрій з початково передвстановленим MIUI, конкурентоспроможними технічними характеристиками і невисокою ціною[10]. 2012 2012 випущений смартфон Mi 2, з кращими характеристиками, а також вийшла поліпшена версія першого смартфону під назвою Mi 1S. 2013 Xiaomi Mi 3 був представлений у вересні 2013 року. Також був представлений перший телевізор цієї компанії Xiaomi MiTV. 2014 За результатами першого кварталу 2014 року, компанія посіла 3 місце за обсягом продажів смартфонів на ринку Китаю (11 %), обігнавши Apple (10 %). У світі компанія займає 6 позицію (3,8 %), проте показує стійку тенденцію зростання. 15 травня 2014 Цзюнь на прес-конференції представив 2 продукти — планшет Mi Pad[11] і 4К-сиквел телевізора MiTV 2. 22 липня 2014 в ході проведення щорічної конференції, компанія анонсувала наступне покоління смартфонів під назвою Xiaomi Mi 4[12], а також анонсувала вихід шостої версії прошивки на базі ОС Android — MIUI. У ході конференції був представлений перший «розумний браслет» MiBand. У 3-му кварталі 2014 року Xiaomi, за даними IHS iSuppli, вперше у своїй історії вийшла на третє місце в світі з продажу смартфонів. 2015 2015 Xiaomi випустила першу власну екшн-камеру Yi, яка позиціонується як конкурент GoPro.[13] 2016 У березні 2016 року був представлений перший «розумний» велосипед компанії: Xiaomi QiCycle R1. 2017 У вересні 2017 року Xiaomi представили Xiaomi Mi A1, який став першим смартфоном на Android One, що продавався в багатьох країнах.[14] 2018 2018 року презентували будинок для марсіанських астронавтів, який отримав назву Mars Case і побудований на принципі переробки.[15] У серпні 2018 продемонстрували телефон із кнопками та штучним інтелектом за $29. Завдяки ШІ апарат може перекладати в режимі реального часу. Кількість запрограмованих мов — 17. Розробники збирали кошти на Qin1 та Qin1s на власному краудфандинговому майданчику Xiaomi Youpin. Загалом вони отримали 1,7 млн $. Ця сума у декілька разів перевищує встановлений поріг.[16] 2019 В січні Xiaomi представили смартфон Redmi Note 7 зі 48-мегапіксельною основною камерою, та вивели серію Redmi в окремий суб-бренд. В лютому Xiaomi представили свій новий флагман Mi 9[17] та його спрощену версію Mi 9 SE[18]. На MWC 2019 крім глобальних версій Mi 9 та Mi 9 SE був представлений Mi MIX 3 5G — перший смартфон Xiaomi, що отимав підтримку 5G.[19] В червні 2019 вийшов Xiaomi Mi 9T, що мав 48-мегапіксельну камеру[20]. У вересні компанія Xiaomi представила зарядний пристрій Mi Charge Turbo потужністю 30 Вт, що використовує нову технологію бездротового заряджання та позиціонується як «найшвидший бездротовий зарядний пристрій на ринку».[21] Згодом компанія анонсувала випуск нової лінійки телевізорів з діагоналлю 43, 55 та 64 дюйми. Вона має складатись з шести моделей[22]. У вересні було презентовано смартфон Mi MIX Alpha, який має екран з обох боків корпусу. Екран займає майже 90 % всієї повернхі телефону. Пристрій має суцільний екран зі зміцненим металевим каркасом, керамікою та склом. Єдину кнопку (розблокування) розташовано на верхній грані, фізичних кнопок смартфон не має[23]. 6 листопада з'явився телефон Xiaomi Mi Note 10 з камерою на 108 Мп, це рекордний показник для смартфонів.</i> </p>
	
	
 </body>
</html>
 		
